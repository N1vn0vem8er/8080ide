<html>
<body>
<h1>Projekty</h1>
<br>
<p>Projekty umożliwiają tworzenie programów z wielu plików, używanie integracji z systemem kontroli wersji git jak również ustawianie symulatora. Są one preferowanym sposobem na tworzenie średnich i większych programów.<p>
<h2>Tworzenie projektu</h2>
<p>
Aby stworzyć projekt naciśnij menu Projekt -> Nowy Projekt. Pojawi się okno proszące o podanie miejsca utworzenia projektu, jego nazwę i początkowo ustawioną wielkość pamięci symulatora. Po naciśnięciu przycisku Ok projekt zostanie utworzony. Zainicjowane zostanie też repozytorium Git. Jeżeli w konfiguracji projektu są jakieś błędy nie zostanie on utworzony.</p>
<h2>Konfiguracja projektu</h2>
<p>
  Projekt konfiguruje się poprzez edytowanie pliku {nazwa projektu}.config. Przykładowo gdy projekt będzie miał nazwę pierwszyprojekt to plik będzie się nazywał pierwszyprojekt.config. Początkowo plik nie będzie miał w sobie wiele poleceń.
</p>
<p>
  Przykładowy początkowy plik .config dla projektu pierwszyprojekt.
</p>
  <div>
  <div>setMemory(256)</div>
  <div>startAt(0)</div>
  <div>setAt(src/main.asm,0)</div>
  </div>
<h2>Polecenia pliku .config</h2>
<p>Polecenia pliku .config ustawiają różne wartości dotyczące projektu. Przykładowo są to takie zmienne jak ilość pamięci symulatora, początek wykonywania kodu lub miejsca umieszczenia poszczególnych plików w pamięci. Składnia tych poleceń przypomina wywoływanie funkcji. Wygląda następująco: {nazwa polecenia}({wartości})</p>
<p>W powyższym przykładzie widać trzy polecenia. Polecenie w pierwszej linijce setMemory(256) ustawia pamięć symulatora na 256 bajtów. Następne polecenie to startAt(0) które ustawia wykonywanie programu od adresu 0. Dalej jest setAt(src/main.asm,0) które powoduje, że kod z pliku main.asm w katalogu src zostanie umieszczony w pamięci do adresu 0.</p>
<p>Polecenia setMemory() i startAt() mogą być użyte tylko raz natomiast polecenie setAt() tak wiele razy ile plików chce się umieścić jako część projektu.</p>
<h2>Szukaj/Zamień w projekcie</h2>
<p>Projekty posiadają specjalną kartę do szukania i zamieniania ciągów znaków. Aby ją otworzyć należy wybrać menu Projekt -> Szukaj/Zamień. Pojawi się nowa karta nazwana nazwą projektu. W dolnej części karty są dwa pola oznaczone Znajdź i Zamień. W polu znajdź należy umieścić ciąg znaków którego chce się znaleść, a w polu zastąp ciąg znaków którm chce się go zastąpić. Poniżej pól są trzy przyciski oznaczone jako Szukaj, Zamień wybrane i Zamień wszystkie.</p>
<p>Po naciśnięciu przycisku szukaj projekt zostanie przeszukany i pliki które zawierają ten ciąg jak również lokalizacje tego ciągu w tych plikach zostaną wyświetlone w centralnej części karty. Znalezione wyniki można zaznaczyć klikając na nie lewym przyciskiem myszy. Po naciśnięciu przycisku Zamień wybrane ciągi znaków w wybranych plikach zostaną zamienione. Przycisk Zamień wszystkie zamienia wszystkie wystąpienia ciągu znaków.</p>
</body>
</html>
